Харківський національний університет радіоелектроніки
Факультет комп'ютерних наук
Катедра програмної інженерії




ЗВІТ
до лабораторної роботи №1
з дисципліни  «Архітектура програмного забезпечення»
на тему: «РОЗРОБКА VISION & SCOPE»




Виконав
ст. гр. ПЗПІ-22-3
Шпак Денис Олександрович

Перевірив
ст. викладач катедри ПІ
Сокорчук Ігор Петрович




Харків 2025
ІСТОРІЯ ЗМІН

№	Дата	Версія звіту	Опис змін та виправлень
1	04.03.2025	0.1	Створено початкову структуру звіту
2	31.03.2025	0.1	Сформульовано мету роботи
3	31.03.2025	0.1	Змінено пункти 2.2, 3.1, 3.2
4	13.04.2025	0.1	Додано посилання на відеозвіт

1 МЕТА РОБОТИ

Метою даної лабораторної роботи є внесення змін до пунктів 3.1 – 3.3 до документу Vision & Scope. 

2 ХІД РОБОТИ

У ході даної лабораторної роботи було вдосконалено документ Vision & Scope, що є ключовим етапом у розвитку та вдосконаленні проєктної документації системи.
У процесі роботи було створено відеозвіт, який демонструє основні етапи вдосконалення, реалізовані зміни та ключові концепції документа. Посилання на відеозвіт наведено у додатку А для зручності ознайомлення з матеріалом.
Оновлений документ Vision & Scope, що містить усі внесені правки, наведено у Додатку Б.
Розділ 3.1 — Значно розширено функціонал первинного випуску. До вже наявного функціоналу з попередньої версії документа додано нові модулі та можливості
Розділ 3.2 — Детально описано перспективи використання штучного інтелекту в системі. Окреслено можливі напрямки інтеграції моделей машинного навчання, зокрема для автоматичного аналізу даних, виявлення аномалій, прогнозування поведінки користувачів та побудови рекомендаційних систем
Розділ 3.3 — Суттєво розширено опис обмежень у системі. Вказано функціонал, який свідомо не був реалізований у даній версії через низку факторів.


ВИСНОВКИ

У результаті виконання лабораторної роботи було вдосконалено документ Vision & Scope, створено відеозвіт до роботи.
























ДОДАТОК А
Посилання на відеозапис доповіді

Відеозапис доповіді на YouTube: https://youtu.be/XTUuIm6mnKQ
Нижче наведено хронологічний опис доповіді.
00:00 Вітання. Привітання, озвучення теми лабораторної роботи.
00:18 Вступ. Пояснення суть виконаної роботи, роботу, яку було виконано. Проговорено мету роботи.
01:12 Рамки первиного випуску. Проговорено, що в собі містить пункт рамок первиного випуску. Опис функціоналу додатку.
02:20 Рамки наступних випусків. Розказано про внурення штучного інтелекту до системи.
03:24 Обмеження та виключення. Окреслено обмеження, які присущі системі. Розказано про функціонал, який не було включено до системи.
04:46 Висновки. Підбиття підсумків виконання лабораторної роботи.
ДОДАТОК Б
Vision and Scope документ
Vision and Scope Document
for
Програмна система для моніторингу та прогнозу погоди для ланцюгів наземних постачань
Version 2.0 approved
Prepared by Шпак Денис Олександрович
Харківський національний університет радіоелектроніки
13.04.2025 
Зміст
1 BUSINESS REQUIREMENTS (БІЗНЕС-ВИМОГИ)	8
1.1 Background (Передумови)	8
1.2 Business Opportunity (Бізнес-можливості)	8
2 VISION OF THE SOLUTION (КОНЦЕПЦІЯ РІШЕННЯ)	11
2.1 Vision Statement (Окреслення концепції)	11
2.2 Major Features (Головна функціональність)	12
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	13
3.1 Scope of Initial Release (Рамки первинного випуску)	13
3.2 Scope of Subsequent Releases (Рамки наступних випусків)	14
3.3 Limitations and Exclusions (Обмеження та Виключення)	15
4 BUSINESS CONTEXT (БІЗНЕС-КОНТЕКСТ)	15
4.3 Operating Enviroment (Робоче середовище)	15





Історія версій
Назва	Дата	Причина зміни	Версія
			
			
 
1 BUSINESS REQUIREMENTS (БІЗНЕС-ВИМОГИ)
1.1 Background (Передумови)

Сучасні ланцюги постачань тісно пов'язані з впливом погодних умов, які можуть значно впливати на графік та якість перевезень. Непередбачувані погодні ситуації, як-от сильні дощі, тумани, буревії та інші природні явища, можуть призводити до запізнень, затримок, або навіть до пошкодження вантажу.
Наявність системи моніторингу та прогнозування погодних умов на маршруті допоможе: підвищити точність планування, бо за допомогою поточних погодних даних з різних точок маршруту перевізники зможуть адаптувати графік руху та уникати затримок; зменшити витрати, так як уникнення погіршення стану товару через вплив екстремальних погодних умов дозволяє уникнути додаткових витрат на ремонт або заміну пошкодженого вантажу; покращити безпеку, використовуючи системи, які в реальному часі надають дані про потенційно небезпечні погодні умови, що може призвести до зменшення ризикыв аварій та підвищення безпеки водіїв та вантажів.

1.2 Business Opportunity (Бізнес-можливості)

StormGeo пропонує високоточні дані про погодні умови та штормові попередження, спеціалізуючись на морській логістиці, що робить його корисним для судноплавних компаній, які потребують специфічних рекомендацій для уникнення несприятливих морських умов. Перевагою StormGeo є глибока адаптація саме до морської логістики з фокусом на попередження небезпек і оптимізацію морських маршрутів. Однак система не підходить для автомобільної логістики, оскільки її функціональність обмежена до специфіки морських перевезень.

 
Рисунок А.1 – Інтерфейс StormGeo

OpenWeatherMap пропонує доступ до погодних даних для широкого спектра географічних регіонів. Переваги OpenWeatherMap — це універсальність і доступність, а також висока масштабованість для інтеграції в різні системи, завдяки простому API. Проте дана система має свої недоліки, зокрема менший рівень деталізації, ніж спеціалізовані системи.


 
Рисунок А.2 – Інтерфейс OpenWeatherMap

METAR-TAF.com орієнтований на авіаційний сектор і надає дані, необхідні для безпечного виконання польотів, включаючи стандартизовані метеозвіти METAR і TAF та спеціальні попередження NOTAM. Його основна перевага — це доступ до точних і стандартизованих метеоданих, що враховують специфіку авіаційної безпеки. Основним недоліком є те, що формат і специфікація сервісу створені для авіаційної галузі, тому він менш гнучкий для використання в автомобільній логістиці, що знижує його релевантність для інших галузей транспортування та логістики.

 
Рисунок А.3 – Інтерфейс METAR-TAF.com

Проаналізувавши дані системи, можна сказати, що унікальність програмної системи для моніторингу та прогнозу погоди для ланцюгів наземних постачань полягає в поєднанні аналізу погодних даних з гнучким аналізом енергоспоживання і поведінки водіїв для логістики в реальному часі, що охоплює автомобільні маршрути і дозволяє оптимізувати процес поставок на основі точних погодних умов. Дана система надає спеціалізовані рекомендації для кожного маршруту з урахуванням пріоритетності вантажів і передбачає оптимізацію зворотних маршрутів, чого бракує в інших рішеннях.

2 VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

Програмна система для моніторингу та прогнозу погоди для ланцюгів наземних постачань забезпечує комплексну підтримку логістики через збір, аналіз та прогнозування погодних умов на маршрутах у реальному часі, надаючи інформацію щодо енергоспоживання та вибору маршруту. Її мета – підвищення ефективності логістичних поставок за рахунок мінімізації негативного впливу погодних умов на продуктивність та безпеку, що знижує витрати та покращує своєчасність доставки.
Система надаватиме можливість авторизації та аутентифікації як з мобільної так і з веб частини.
Система надає компаніям актуальні дані про погодні умови на вибраних маршрутах, включаючи прогнози та попередження про небезпечні метеоумови, що впливають на безпеку та швидкість доставки.
Система аналізує погодні дані та готує інформацію про вплив погодних умов  на енергоспоживання транспортних засобів на різних ділянках маршруту. Наприклад, під час несприятливих погодних умов, таких як сильний вітер, сніг або дощ, система передбачає підвищене споживання палива або швидший розряд акумулятора в електромобілях, що допомагає компанії враховувати ці фактори у бюджеті поїздки.
Система враховує пріоритетність і специфіку вантажів при формуванні маршруту. Для швидкопсувних або делікатних вантажів, що потребують особливих умов транспортування, система пропонує оптимальний маршрут з мінімальним часом у дорозі, навіть якщо інші маршрути економлять паливо. Це дозволяє підвищити якість доставки та зменшити ризики пошкоджень або прострочень.

2.2 Major Features (Головна функціональність)

Функції, що будуть виконуватися системою:
MF1) Керування маршрутами;
MF2) Аналіз даних з IoT пристроїв для оптимізації перевезень;
MF3) Інформаційна підтримка щодо погодних умов;
MF4) Оцінка впливу погодних умов на перевезення;
MF5) Керування інформацією про перевозиму продукцію;
MF6) Генерація звітності та попереджень;
MF7) Керування користувачами та профілями;
MF8) Управління доступами та ролями користувачів.

3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1 Scope of Initial Release (Рамки первинного випуску)

Перелік функціональності серверної та IoT частин:
MF1-1) 	Додавання, редагування, перегляд та видалення маршрутів;
MF1-2)	Відображення поточного місцезнаходження транспорту на маршруті;
MF2-1)	Аналіз інформації про вологість, тиск, температуру з IoT датчиків та про перевозиму продукцію для рекомендації вибору оптимального маршруту;
MF2-2)	Аналіз даних для вибору зворотного маршруту;
MF2-3)	Формування попереджень про небезпечні погодні умови на маршруті;
MF3-1)	Перегляд погодних умов на маршруті;
MF4-1)	Перегляд впливу погодних умов на енергоспоживання транспорту;
MF4-2)	Перегляд впливу погодних умов на перевозиму продукцію;
MF5-1)	Додавання, редагування, перегляд та видалення інформації про перевозиму продукцію;
MF6-1)	Перегляд звітної інформації про поїздки;
MF7-1)	Реєстрація та авторизація користувачів;
MF7-2)	Редагування профілю;
MF8-1)	Налаштування рівнів доступу та розподіл ролей.

3.2 Scope of Subsequent Releases (Рамки наступних випусків)

До наступних випусків планується додати покращення пов’язані із застосуванням штучного інтелекту.
Слід описати 3 ключові аспекти роботи з штучним інтелектом:
–	застосування: штучний інтелект може застосовуватися для оптимізації маршрутів на основі історичних даних та прогнозів; автоматичного прогнозування впливу погодних умов на маршрути; інтелектуальної обробки даних з IoT пристроїв для покращення рекомендацій;
–	збирання даних – дані для навчання моделей можна зібрати наступним чином: збір даних з IoT датчиків про перевезення, погодні умови, параметри транспорту; аналіз поведінки водіїв та ефективності маршрутів;
–	навчання/використання: для надання порад можна використовувати існуючі генеративні штучні інтелекти, такі як ChatGPT, Grok3, LeChat та інші. Вони можуть аналізувати погоду та інші дані і генерувати тексти порад для водіїв. Для цілей прогнозування даних можна створити свою модель, що навчатиметься на даних погоди на дорозі, а можна донавчити іншу модель, як от наприклад моделі на основі TensorFlow або PyTorch, використовуючи історичні дані про погодні умови, трафік і поведінку транспорту.




3.3 Limitations and Exclusions (Обмеження та Виключення)

Система має низку функціональних обмежень та свідомо виключеного функціоналу, що визначають її межі застосування. Одним із ключових обмежень є залежність точності прогнозів маршрутів та впливу погодних умов від якості вхідних даних. IoT-датчики можуть містити похибки, а система не здатна передбачати раптові погодні зміни.
Керування маршрутами в реальному часі обмежене тим, що зміна маршруту потребує підтвердження оператора чи водія. Це забезпечує контроль, але зменшує рівень автоматизації. Аналітичні можливості системи на стартовому етапі також обмежені: не передбачено детального аналізу витрат пального, ефективності водіїв чи прогнозування зношування транспорту через відсутність необхідного обсягу даних та ресурсів.
Також не реалізовано функціонал розширеної комунікації між водіями, як-от вбудований чат чи голосові команди, оскільки основний акцент зроблено на логістиці та аналітиці.

4 BUSINESS CONTEXT (БІЗНЕС-КОНТЕКСТ)
4.3 Operating Enviroment (Робоче середовище)

Мови програмування:
–	Golang: Використовуватиметься для серверної логіки та розробки API;
–	Kotlin: Використовуватиметься для розробки мобільного додатка для Android;
–	Typescript: Для створення динамічного веб-інтерфейсу.
Фреймворки:
–	Gin: Використовуватиметься для розробки RESTful API, які забезпечать інтеграцію між веб-інтерфейсом, мобільним додатком та серверною частиною;
–	React.js: Для побудови фронтенд-інтерфейсу веб-додатку з динамічним користувацьким досвідом;
–	Ktor: фреймворк для розробки додатків на Kotlin.
Системи зберігання даних:
–	PostgreSQL: Основна реляційна база даних для зберігання інформації про маршрути, погодні умови, енергоспоживання тощо;
–	Redis: Кешування для швидкого доступу до часто використовуваних даних;
–	InfluxDB: Часова база даних для зберігання та аналізу даних IoT-сенсорів, зокрема інформації про температуру, тиск і вологість, зібраної на маршруті.
Arduino платформа для IoT:
–	Arduino: Використовуватиметься як основна платформа для збору даних від сенсорів, таких як датчики температури, вологості та тиску. Ці дані передаватимуться на сервер для аналізу та прогнозування.
Протоколи зв'язку для передачі даних:
–	MQTT: Протокол обміну повідомленнями від Arduino до сервера;
–	HTTP: Для передачі даних між сервером та веб і мобільними частинами;
–	GRPC: Для передачі даних між мікросервісами.
Хмарні сервіси та інфраструктура:
–	Heroku: Для розгортання серверної, веб та мобільної частин.
Система призначена для глобального використання з географічно розподіленими користувачами. Вони можуть бути як у близькому розташуванні, так і в різних часових поясах, тому доступ до системи має бути забезпечений 24/7, щоб користувачі могли працювати з будь-якого місця та в будь-який час. Контроль доступу та захист даних мають бути адаптовані до міжнародного характеру системи. Це включає надійні механізми аутентифікації та авторизації, а також шифрування для захисту від несанкціонованого доступу і забезпечення безпеки даних.